<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Dávid Benedek">
    <meta name="copyright" content="Dávid Benedek, kizárólag oktatási célokra, egyetemi beadandóként.">
    <meta name="description" content="Ez a weblap a magyar labdarúgó-válogatottról készült. Ezen a lapon a magyar labdarúgó-válogatott szövetségi kapitányáról olvashatunk információkat.">
    <title>A magyar labdarúgó-válogatott</title>
    <link rel="icon" type="image/x-icon" href="lap/favicon.jpg">
    <link href="style.css" rel="stylesheet">
    <link href="https://fonts.googleapis.com/css2?family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900&display=swap" rel="stylesheet">

</head>

<body>
    <header>
        <h1>A MAGYAR LABDARÚGÓ-VÁLOGATOTT</h1>
    </header>
    <nav>
        <ul id="navlist">
            <li><a href="index.html">Főoldal</a></li>
            <li><a href="jatekoskeret.html">Játékoskeret</a></li>
            <li id="current"><a href="#">Szövetségi kapitány</a></li>
            <li ><a href="stadion.html">Stadion</a></li>
        </ul>
    </nav>
        <div class="captain-container">
            <h1>Marco Rossi</h1>
<img src="szovkap/marco.jpg" alt="Marco Rossi" title="Marco Rossi">
<aside class="fwb">
    <p>Marco Rossi (Druento, 1964. szeptember 9. –) olasz labdarúgó, az Olasz Edzőképző Akadémia tanára. A Budapest Honvéd FC vezetőedzője 2012 augusztusa és 2014 áprilisa között, majd 2015 februárjától 2017 júniusáig. 2017-től az FC DAC 1904 csapatához szerződött. 2018. június 19-től a magyar válogatott szövetségi kapitánya.</p>

        <p>Játékosként legnagyobb eredménye a Sampdoria csapatával elért olaszkupa-győzelem. Kiemelkedő edzői sikere, hogy a 2016–2017-es magyar labdarúgó-bajnokságban bajnoki címet szerzett a Budapest Honvéd FC-vel, illetve a 2017–2018-as szlovák labdarúgó-bajnokságban bronzérmet ünnepelhetett a DAC csapatával.</p>
        
        <p>Georges Leekens menesztése után a magyar válogatott szövetségi kapitánya lett. 2024. október 14-én 70. alkalommal volt a magyar válogatott élén, ezzel a szövetségi kapitányok örök-rangsorában a második helyre lépett fel. </p>
    </aside>
    <aside>
        <h2>Sportpályafutása</h2>
        <h3>Játékosként</h3>
        <p>Labdarúgópályafutását a Torino FC ifi játékosaként kezdte. Az olasz első osztályban, a Serie A-ban 1984. március 18-án mutatkozott be a 0–0-ra végződött Ascoli elleni mérkőzésen. Profi játékos pályafutása alatt 1982 és 2000 között tizenegy klubban fordult meg. Hazája bajnokságán kívül először 31 éves korában igazolt Mexikóba, később játszott Németországban is. 1997-ben, profi karrierje végén visszatért Olaszországba, és a Piacenza Calcio játékosa lett.</p>
    </aside>

<article>
    <h2>Edzőként</h2>

<p>Kezdetben alacsonyabb osztályú olasz csapatoknál dolgozott. 2012 augusztusában lett a Budapest Honvéd FC vezetőedzője, az olasz mellett angolul és spanyolul beszélő mester. A Honvéddal a 2012–13-as szezonban sikeresen kezdett, sokak szerint bravúrt elérve lett csapata bronzérmes – ezzel megszerezve az Európa-ligában való szereplés jogát. Eredményeit elismerve a klub 2014. június 30-ig hosszabbított vele szerződést. Fabio Cordella, a kispestiek nemzetközi igazgatója szerint Rossi megérett arra, hogy hamarosan akár a Serie A-ban is dolgozhasson.</p>

<p>A második szezonja már nem sikerült ennyire jól, hiszen a 2013–2014-es idényben a nemzetközi kupaszereplést gyorsan befejezte csapata, és a bajnokságban sem teljesítettek az elvárások szerint. 2014 áprilisában lemondott a Budapest Honvéd FC vezetőedzői posztjáról, mivel tavasszal öt egymás utáni bajnoki mérkőzésen is vereséget szenvedtek. Távozását követően a Budapest Honvéd tovább süllyedt a bajnokság tabelláján, így 2015 februárjában – mindössze kilenc hónap elteltével – Rossi visszatért a kiesőzónában szereplő kispestiekhez, és 2017-ben a bajnoki címig vezette a csapatot. 2017. május 27-én, a bajnoki cím megszerzését követően lemondott, és így búcsúzott a klubtól és a szurkolóktól:</p>
<div class="jcc-2">
    <div class="quote"><p>„Bajnok lettem, így kapok majd egy fejezetet ennek a fantasztikus klubnak a történelemkönyvében. A munkámat elvégeztem, aminek nagyon szép a vége, és ahogy szokták mondani: a csúcson kell abbahagyni. Én sem teszek másként.”</p></div>
</div>
<p>2017 júniusában bejelentették, hogy Rossi két év, plusz további egy évre szóló opcióval a FC DAC 1904 szlovákiai labdarúgó klubhoz szerződik. A szezon utolsó fordulójában a Ružomberok csapatát 4–0-ra győzte le idegenben a DAC, ezzel bebiztosította helyét a dobogón, Rossi pedig bronzérmesként a Honvéd után egy újabb csapatot vezetett el az Európa-liga selejtezőjéig.</p>

<p>2018. június 19-én a menesztett Georges Leekens helyére a magyar válogatott szövetségi kapitányának nevezték ki.</p>

<p>Szeptemberben az újonnan induló Nemzetek Ligája sorozat első mérkőzése előtt néhai nagyapjának – aki az Aranycsapat és nagy futballrajongó volt – üzent:</p>

<div class="jcc-2">
    <div class="quote"><p>„Szia Nagypapa! Remélem, jól vagy. Hány éve is mentél el? Túl sok.</p>

    <p>‘94-ben volt, de az emléked most is itt él bennem. Ki tudja, milyen boldog leszel és büszke az unokádra, aki most a magyar válogatott szövetségi kapitánya...</p>

    <p>Igen, azé a Magyarországé... Az Aranycsapaté, melyben Puskás, Hidegkuti és a többiek játszottak, és amiről annyit meséltél nekem. Emlékszel? Ma elkezdődik ez az új kaland, és ha a lehető legjobban kezdődik, akkor pontosan tudom, kinek ajánljam a győzelmet! Ha így lesz, akkor tudni fogom, hogy szurkoltál nekem, nekünk! Szeretlek! És mindezt Neked ajánlom!”</p></div>
</div>
<p>Szeptember 8-án Tamperében a finnek elleni találkozón a magyar csapat 1–0-s vereséget szenvedett. Három nappal később megszerezte első győzelmét a magyar válogatott Rossi irányításával, miután 2–1-re legyőzte az előzetesen esélyesebbnek tartott görögöket. A Nemzetek Ligája-csoportjában végül második helyen zárt a válogatott a finnek mögött, megelőzve a görögöket és az észteket. A 2020-as Európa-bajnokság selejtezői során hazai pályán a magyar válogatott legyőzte a világbajnoki ezüstérmes horvátokat 2–1-re és az Európa-bajnoki bronzérmes Wales csapatát 1–0-ra. Ezen eredmények mellett oda-vissza kikapott Szlovákiától, így a szoros csoport-végeredményben a negyedik helyen végzett, és az NL-eredményének köszönhetően a 2020 márciusában rendezendő pótselejtezőkön folytathatta szereplését.</p>

<p>A pótselejtezőket a koronavírus-járvány miatt végül 2020 őszén rendezték meg, ahol a magyar válogatott előbb Bulgáriát, majd Izlandot győzte le 3–1, illetve 2–1-arányban, így kijutott a 2021-es kontinenstornára. Az Izland elleni, a kijutásról döntő Európa-bajnoki pótselejtezőn nem irányíthatta a válogatottat a kispad mellől, miután elkapta a koronavírust. A találkozón így segítője, Cosimo Inguscio helyettesítette, aki korábban kétszer is ellátta már ezt a feladatot, mindkétszer győztes mérkőzésen. A 2020-as év utolsó két Nemzetek Ligája-mérkőzésen Gera Zoltán helyettesítette.</p>

<p>A 2021 júniusában rendezett Európa-bajnokságon irányításával a magyar csapat a világbajnoki címvédő franciákkal és a német válogatott ellen is döntetlent játszott, két pontot szerzett az ezenkívül még a címvédő portugálokat is felvonultató csoportban, amelyben a magyar válogatott két ponttal a negyedik helyen zárt. Munkájáról, illetve a magyarok az Európa-bajnokságon mutatott teljesítményéről több európai szaklap is elismerően írt.</p>

<p>A 2022-es világbajnokság selejtezői során a magyar válogatott két mérkőzésen négy pontot szerzett a lengyel válogatott ellen és idegenben pontot szerzett Angliával szemben is, azonban az Albánia elleni két vereség következtében lemaradt a kvalifikációról, és a selejtezőcsoport negyedik helyén zárt.</p>
    </article>
</div>
    <footer>
        <p>&copy; Dávid Benedek - 2024 A Magyar Labdarúgó-Válogatott - Beadandó feladat. Minden jog fenntartva.</p>
        <p>Ez a weboldal egy iskolai projekt keretében készült, és nem kapcsolódik a Magyar Labdarúgó Szövetség
            hivatalos weboldalához.</p>
        <p>Aktuális információk és eredmények a 2024-es évre vonatkozóan.</p>
    </footer>

</body>

</html>